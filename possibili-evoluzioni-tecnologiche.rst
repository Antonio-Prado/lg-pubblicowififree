Possibili evoluzioni tecnologiche del servizio
==============================================

La necessità di avere a disposizione una rete di collegamento senza
fili a Internet è oggi un elemento basilare per vivere lavoro e tempo
libero. Tanto più che la Pubblica Amministrazione si pone come presidio
capillare, identificato e identificabile, nel territorio italiano per
l'erogazione del servizio ai suoi utenti, ai turisti e, in genere, al pubblico.

È importante quindi che tale servizio possa avvantaggiarsi di tutti
i più moderni standard esistenti e delle innovazioni che nel corso del
tempo possano rivelarsi determinanti per una maggiore efficienza della
navigazione, per una più ampia estensione della copertura con la
possibilità di contenere i costi.

Come già richiamato nel documento, l’architettura Wi-Fi normalmente
prevede l’utilizzo di controller, ossia apparati fisici (o virtuali) 
sul posto, in grado di amministrare gli access point di cui si compone
la rete Wi-Fi. Una evoluzione tecnologica del servizio è una possibile
migrazione del controller in un’infrastruttura su piattaforma cloud,
interna o esterna all’Amministrazione.

Tale soluzione consentirebbe di amministrare l’infrastruttura e la
sicurezza dell’intera rete Wi-Fi attraverso un singolo cruscotto di
controllo.  L’infrastruttura cloud consentirebbe inoltre di attivare
nuovi access point, a livello geografico, senza necessità di supporto
tecnico, in virtù della capacità di autoconfigurarazione.

.. discourse::
   :topic_identifier: 7892
